Tallinna linn algatab Paldiski maantee ääres Hotell Tallinna kõrval asuva suure vundamendiaugu ja tühermaa detailplaneeringu koostamise, ehitustööde alustamist takistavad aga ala segased omandisuhted.
Piirkonnaarhitekt Alice Laanemägi ütles, et OÜ Maranello Vara on taotlenud linnalt selle ala detailplaneeringu koostamist, et ehitada sinna tulevikus Grand Hotel Tallinna laiendus, veepark ja parkla.
Ehitisi planeeritakse kaks, korruseid 20 ja krundi täisehitamise protsendiks 80.
Laanemägi lisas, et taotlus on küll olemas, kuid planeeringu koostamist ei ole veel jõutud alustada.
OÜ Maranello Vara esindaja Olev Kasak ütles, et nad palusid küll linnal detailplaneering algatada, kuid võimalikust ehitamisest on veel ennatlik rääkida.
Krundil on väga palju omanikke ja nende kõigiga tuleb ehitamise või maa ostmise üle läbi rääkida.
Paraku ei ole firmal õnnestunud kõiki maaomanikke veel üles leida.
AS Amerest Hotels kavatses sellele krundile 10 aastat tagasi ehitada Sheraton hotelli.
1992. aastal sai hoone ehitusloa ja 1993. aastal kaevati valmis vundamendiauk.
Seejärel tekkisid ehitajal kohtuvaidlused ühe kinnistu õigusjärgse omanikuga ja kogu ehitus jäi seisma.
Vundamendiauk on krundil siiani alles.Kaitseliit on saanud Tallinnas Viljandi maanteel asuva endise Liiva kõrtsi hoonestusõigusele seni kaks pakkumist, kuid kuulutuse hilinemise tõttu pikendas Kaitseliit konkursi tähtaega järgmise reedeni.
Kaitseliit kuulutas 14. veebruaril välja konkursi Tallinnas Viljandi maantee 18 asuval endise Liiva kõrtsihoone kinnistul hoonestusõiguse seadmiseks 99 aastaks alghinnaga 750.000 krooni.
Kinnistu suurus on 8745 ruutmeetrist, maa sihtotstarve on seni olnud riigikaitsemaa.
Kinnistu territooriumi kasutatakse praegu küttepuude müügiplatsina.
Kinnistul asub muinsuskaitsealune Liiva kõrtsihoone.
Enampakkumiskonkursi läbiviija Argo Hollo ASist Kodu Haldus ütles, et praeguseks on tehtud kaks pakkumist, kuid konkursi tähtaja pikendamisega nädala võrra loodetakse pakkumisi saada veel.
Konkursi tingimuste kohaselt peab hoonestaja püstitama uued ehitised ja renoveerima olemasolevad hooned kümne aasta jooksul.
Samuti tuleb kinnistu hoida alaliselt heas seisukorras.
Kui ehitamiskohustust ei täideta tähtajaks, peab hoonestaja tasuma 10.000 krooni kuu kohta."Eesti Fonogrammitootjate Ühing süüdistab valetamises Eesti Muusika- ja Fonogrammitootjate Liitu, kes väitis, et on muusikaauhinda Kuldne Plaat andnud välja juba alates 1998. aastast.
Eesti Muusika- ja Fonogrammitootjate Liit (EMFL) teatas eile, et annavad aasta muusikaauhinda välja juba viiendat korda.
Nii Kuldne Plaat 1998 kui ka Kuldne Plaat 1999 organiseeriti ja anti välja aga hoopis Eesti Fonogrammi Ühingu (EFÜ) poolt, teatas ühingu juhatuse esimees Aarne Valmis.
Eesti Muusika- ja Fonogrammitootjate Liit asutati 6. veebruaril 2001 ning registreeriti Tallinna linnakohtu registriosakonnas 23. veebruaril 2001.
Sellest lähtuvalt ei olnud neil mingil viisil võimalik korraldada 1998. ja 1999. aastal auhinnaüritust ""Kuldne Plaat"", lisas Valmis.
EFÜ korraldab muusikaauhindade jagamist juba neljandat aastat.
Kahel esimesel aastal välja jagatud popmuusika Kuldse Plaadi aastaauhindadest kasvas eelmisel aastal välja suurüritus ""Eesti Muusikaauhinnad"", mille raames tunnustatakse kogu eesti muusika paremikku.
Põhjalikult muudeti võitjate väljaselgitamise tingimusi, kuna esimestel aastatel kehtinud põhiline kriteerium, läbimüüdud plaatide arv, ei vasta rahvusvaheliselt väljakujunenud ja tunnustatud standarditele.
Alates eelmisest aastast selgitab muusikaauhindade nominendid ja võitjad 200liikmeline erapooletu, muusikavaldkonnas aktiivselt tegutsevatest isikutest koosnev žürii ning hääletustulemused kinnitab sõltumatu audiitor KPMG Estonia.""Eetika eetikaks.
Mõnes kohas on seda rohkem, teisal vähem.
Parlamendis tavaliselt veelgi vähem.
Ent asjal on ka põhiseaduse vastase tegevuse maik juures.
PS § 75 : Riigikogu liikme tasu ning piirangud muu töötulu saamisel sätestab seadus, mida tohib muuta Riigikogu järgmise koosseisu kohta.
Kavandatav eelnõu on põhiseadusega vastuolus, kuivõrd seda tahetakse rakendada sama koosseisu kohta.
Keit Pentuse jutt, et põhiseadust võib rikkuda, kuna väljamakstav summa ei tõuse, on minu arvates ""hülge möla"".
Õige ei ole väide, et väljamakstav summa ei tõuse.
Siiani ei ole esitatud kuludokumente maksimumsummale (üksikud erandid väljaarvatud).
Uue korra kohaselt makstaks maksimumsumma aga igal juhul välja.
Teiseks ei saaks selget juriidilist keeldu õigustada väljamakstava summa suurusega (isegi kui see tõepoolest ei tõuseks).""Riigikogu värske koosseis on juba enne, kui ta üldse õieti tõsiselt tööle hakata jõudis, raskelt haavata saanud.
Isikkoosseis on küll täie tervise juures, kuid maine mitte.
Postimees kuulutas üleeilse juhtkirja pealkirjaga (""101 mõttetut töökohta"") sisuliselt kogu põhiseadusliku parlamentarismi tarbetuks.
Vormiliselt on mõttetuks nimetatud küll 2011. aastast ehk alles järgmise riigikogu liikmetele kavandatavad isikliku abi kohad (muu maailma parlamentides üldlevinud praktika).
Sisuliselt aga on nii, et kui parlamendi liige jäetakse ilma vajalikest töövahenditest või abistavast tööjõust, saab ta teha ainult pool tööd või vähemgi, tähendab - ongi mõttetu.
Kuid seesama kehtib ju iga töö puhul.
Assistentide, abide või nõuniketa ei saada hakkama väga paljudel juhtivatel kohtadel.
Eriti nende tööde puhul, mille sisuks palju suhtlemist, avalikke esinemisi, koosolekuid jne, see tähendab, olukordi, kus ei saa vastata telefonikõnedele ega kirjadele, aidata hättasattunuid või lahendada ootamatuid kriise.""Võimud võiksid oma keeldudes vähemasti erinevaid alkohoolseid jooke eristada, punane vein on teatavasti hoopis tervisele kasulik.
Miks ei võiks müüa kvaliteetjooke ka hiljem?
Paadunud joodik nii kui nii 700-kroonist konjakit ei ostaks.
Kas on vaja odekolonnijoojate arvu kasvu ja uusi metanoolitragöödiaid?
Ja veel : rohkem kui alkohol ohustavad eestlase tervist rasvase ja magusa söömine.
Ehk seaks samuti vastavad piirangud?!
Seni pole kuulda, et Harjumaaga piirnevate maakondade vanemad samuti alkoholimüügi keelu rakendamist plaaniksid.
Seega hakkab teedel olema rohkem kahtlaselt liikuvaid autosid, mida juhivad joobes inimesed, kes naabermaakonda joogi järgi sõidavad.
Kui aga keeld tuleb üle Eesti, hakkab piiriülene alkoturism - aprilli lõpu sündmused seda ju näitasid.
Keeld tähendab ka seda, et inimesed hakkavad endale varuma koju suuremaid alkoholikoguseid nn.
""igaks juhuks"".
Sellisel juhul ei pruugi inimene joomist lõpetada enne, kui kõik otsas.
Sealjuures on tarbitavad alkoholikogused sageli suuremad.
Lisaks sellele pole õhtusemal ajal paljud enam nii või naa suutelised täiendava noosi järele minema ning kui kodus parasjagu rohkem midagi võtta ei ole, siis vajuvad lihtsalt vaikselt ära."